# DierenAsiel


Leerdoelen:
Je weet wat het nut en doel is van een analysedocument en uit welke onderdelen deze doorgaans bestaat.
Je kunt uitleggen in welke fasen van een project het klassendiagram een rol speelt en waarom men een klassendiagram maakt.
Je kunt uitleggen uit welke 2 hoofdingrediënten een klassendiagram bestaat.
Je kunt uitleggen hoe je een klasse modelleert in het klassendiagram.
Je kunt in een bestaand klassendiagram de eigenschappen van een klasse beschrijven.
Je kunt uitleggen hoe je een bi-directionele associatie en navigatie modelleert in het klassendiagram.
Je kunt in een bestaand klassendiagram de eigenschappen (richting, rol, multipliciteit) van deze associaties beschrijven.
Je kunt op basis van aangeleverde informatie (gesproken of geschreven) een klasse en een klassendiagram maken.
Je kunt uitleggen wat het verschil is tussen een object en een klasse. En je kunt de begrippen klasse, object en instantie beschrijven.

ProjectInfo:
Voor een asiel moet een applicatie gemaakt worden, waarin gegevens over de huisdieren worden bijgehouden. Zo wil men snel een overzicht kunnen krijgen van alle dieren in het asiel en wil men per dier gegevens op kunnen vragen. Indien een nieuw huisdier bij het dierenasiel binnenkomt, moet deze natuurlijk in het systeem kunnen worden ingevoerd. Een huisdier moet kunnen worden verkocht aan een nieuwe eigenaar, etc.
In het asiel worden honden en katten opgevangen. De medewerkers van het dierenasiel proberen iedere hond één keer per dag uit te laten. Het uitlaten wordt bij de honden dan ook geregistreerd door voor iedere hond de datum bij te houden wanneer deze hond voor het laatst is uitgelaten.
Katten worden niet uitgelaten, maar van katten wil men extra informatie over hun gedrag bij kunnen houden. Men kan dan denken aan informatie, zoals "Is erg bazig", "Valt andere katten aan", "Kan slecht alleen zijn" en "Niet geschikt voor kinderen".
Verder kan een toekomstige eigenaar een huisdier reserveren. Zo weet hij zeker dan iemand anders er niet met zijn favoriete dier vandoor gaat. In de toekomst hoopt men ook andere dieren op te kunnen vangen, maar voorlopig alleen honden en katten.




